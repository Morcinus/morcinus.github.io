---
title: "Kompletní Productivity Guide"
date: 2022-04-09T18:18:00Z
featureImage: images/allpost/allPost-3.jpg
postImage: images/single-blog/feature-image.jpg
tags: productivity
categories: zivot
toc: true
---

## Pointa tohoto článku

Kdykoliv, kdy člověk zaboří hlavu do různých videí nebo článků o produktivitě, je hned zahlcen hromadou různých technik a tipů, a často pak nakonec neví, co má teda dělat.

Cílem tohoto článku je vytvořit takový big picture přehled těch nejdůležitějších a nejpraktičtějších productivity metod, aby sem pak člověk mohl jen nakouknout a nemusel trávit hodiny čučením na videa/knížky/jiné články.

Ještě malá poznámka, metody jsou seřazené podle důležitosti a obtížnosti.

Doporučuju si ze začátku vybrat třeba 2-3 metody a ty *postupně* vyzkoušet. Není dobrý nápad zkoušet milión věcí najednou. Člověk by měl jedné metodě dát aspoň 30 dní plnou pozornost a naučit se jí dobře, než začne implementovat další.

Pokud se chcete zlepšovat, je potřeba se časem posunout od těch jednoduchých tipů k nejdůležitějším metodám (a hlavně najít to, co vyhovuje nejvíce vám).

Tak jo, dost kecání, jdeme na to.

## Metody produktivity
### NEdělání Pomodora 🍅❌
Důležitost: ⭐⭐
Obtížnost: 💪

Pomodoro je takový double edged sword, je to technika, kdy nějaký časový interval pracujete a pak máte chvíli pauzu (originálně 25m práce, 5m pauza).

Problém je, že časté pauzy fungují jako notifikace na mobilu - furt vyrušují.

Ano, člověk by si měl dávat třeba 10m pauzy, ale třeba až po 2-3h a ne po 25m.

Pomodoro se hodí pouze v případě, kdy člověk dělá opravdu hodně intenzivní práci (např. učení se na zkoušku, vymýšlení algoritmů,...) a i tak je typicky lepší interval třeba 50m práce a 10m pauza, než původních 25m a 5m.

### Nerušit! 🛑
Důležitost: ⭐⭐⭐⭐
Obtížnost: 💪💪

Přehození všech zařízení do módu "nerušit" je extrémně důležité.

Jedna notifikace člověka rozhodí na 15m i když by třeba na zprávu odpověděl během 10s.

Nejde o to, že by člověk odpovídal dlouho, ale o to, že tím člověk ztratí tu koncentraci, kterou budoval třeba poslední hodinu.

> Tip: Je dobrý nápad si nastavit automatický "nerušit" třeba od 8:00 do 19:00. Pokud to budete vždy dělat ručně, po 2 dnech se na to vykašlete

### Time Tracking
Důležitost: ⭐⭐⭐
Obtížnost: 💪💪💪 - každý task je třeba vykázat

Time tracking jednoduše znamená, že si u každého úkolu zaznamenáváte, kolik času vám to zabírá.

Výhodou toho je, že:
1) Zjistíte, že reálně pracujete tak 2x hůř a míň efektivněji, než jste si mysleli.
2) Naučíte se (ideálně v kombinaci s Time Blockingem) líp odhadovat, kolik času vám co zabere.

Je to podobné jako u sledování kalorií. Někdo to dělá klidně 10 let v kuse, někoho to rozčiluje. Já doporučuju to zkusit aspoň 2-4 týdny v kuse, abyste získali představu, jak na tom s produktivitou *reálně* jste.

Prakticky: Nainstalujte si apku třeba Toggl Track a sledujte, kolik času trávíte na úkolech.

### Batching 📦
Důležitost: ⭐⭐⭐
Obtížnost: 💪💪

Idea je taková, že je efektivnější seskupovat úkoly stejného typu k sobě.

Např. když člověk pere prádlo, je obviously časově efektivnější vyprat 20 kusů najednou, než to prát po jednom.

To samé se dá aplikovat na jiné úkoly. Člověk se tím zbaví *setup timu* a může tak operovat ve *flow* a nemusí furt přeskakovat na jiné úkoly.

### Optimalizace opakujících se úkolů
Důležitost: ⭐⭐⭐
Obtížnost: 💪💪💪

Tohle není metoda, kterou by člověk dělal každý den, ale je fajn přibližně jednou za půl roku (závisí na kontextu) si sednout a sepsat si seznam činností, které nejčastěji děláte. Ke každé pak sepište nápady jak to můžete zoptimalizovat nebo ještě lépe zautomatizovat.

Příklady:
- Nedávno jsem zjistil, že i když celý život píšu na klávesnici, nikdy jsem se nenaučil psát všema 10. I když se to nezdá, psaní rychle všema 10 může neskutečně zrychlit práci.
- Vytvoření maker a vlastních shortcutů. Na Widlích doporučuju AutoHotKey.
- Nebo třeba zjistíte, že je pro vás efektivnější snídat až v práci.
- Nebo třeba zjistíte, že když zapnete mobil o hodinu později, tak máte ráno klid na práci.


### Nastavení bariér
Důležitost: ⭐⭐⭐⭐
Obtížnost: 💪💪

Tohle vám přímo nezvýší produktivitu, ale dost vám to může pomoct předejít vyhoření a obecně díky tomu může být člověk šťastnější, i když dělá hromadu práce.

Nastavte si jasnou časovou hranici, po které a před kterou nebudete pracovat. A kterou budete chránit a bránit.

Např. můžete si říct, že do práce/do školy budete dělat mezi 8:00 a 19:00, ale po 19:00 prostě zavíráte notebook a vše co má cokoliv společného s prací házíte okamžitě za hlavu.

Nebo např. každý den od 19:00 jdu cvičit, i když budou venku pobíhat dinosauři a útočit mimozemšťaňi.

Neskutečně to pomůže člověku odebrat stres, protože ví, že každý den má nějaký čas vyhrazený na práci, nějaký čas na hobby a nějaký čas na odpočinek.

Prakticky: Vymezte si jasné hranice, co kdy budete dělat, napište si to na viditelné místo a chraňte tyto hranice za každou cenu.

### Radikální priority 📑
Důležitost: ⭐⭐⭐⭐⭐ - game changer
Obtížnost: 💪💪💪💪 - zabere cca 5m denně

Vždy když máme nějaký projekt, tak je několik fakt důležitých úkolů a pak asi milión malých úkolů, který sežerou veškerý čas.

Cílem radikálních priorit je seřadit úkoly podle důležitosti, dávat do ToDo listu jen ty nejdůležitější a ty nepodstatný vůbec nedělat.

Dobré otázky na které se zeptat:
1) U projektů: Kdybych na projektu mohl pracovat jen 2 týdny, co bych nutně udělal za úkoly?
2) U úkolů/projektů: Co jsou ty 1-2 věci které mě opravdu nejvíce posunou k cíli?

Pointou priorit je určovat, co se dělat **bude a co nebude**. Tzn. nestačí říct "tohle je míň důležitý". Je třeba říct "tohle je míň důležitý a proto to nikdy dělat nebudu a nebo to odložím hodně, hodně daleko".

Prakticky: Vytvořit si skupinu úkolů "nedělám". Sepsat na papírek tento postup. Každý večer si sednout a setřídit tasky podle důležitosti. Použít otázky výše.
- Pokud je task **opravdu podstatný** k dosažení cíle, dát do todo listu.
- Pokud není důležitý, dát ho do skupiny "nedělám". Pokud ale myslíte, že by bylo dobré po nějaké době znovu tento úkol zhodnotit, nastavte si u něj připomínku (třeba za 2 měsíce nebo tak nějak).

Díky tomu můžete s klidnou hlavou vždy pracovat na opravdu těch nejdůležitějších úkolech. 

Pokud byste náhodou v budoucnu měli čas, tak můžete udělat i něco ze skupiny "nedělám". V ten moment byste se ale měli zamyslet, jestli to je opravdu to, co je zrovna nejdůležitější.

*(related knížka: Greg McKeown: Essentialism)*

### Time Blocking 📅
Důležitost: ⭐⭐⭐⭐⭐ - game changer
Obtížnost: 💪💪💪💪 - zabere cca 5m denně

U jakéhokoliv úkolu je potřeba mít **deadline**, jinak se to roztáhne a člověk začne být líný a pracovat tak na 40%.

Time Blocking je jednoduše to, že každému úkolu přiřadíte přesně čas od kdy do kdy na něm budete pracovat. Tím vytváříme takové mini deadliny v průběhu dne.

Na to aby to fungovalo, musí být vytváření těchto časových bloků co nejjednodušší. Super apka, kterou zrovna používám, je například ClickUp, ale určitě najdete i jiný (google it).

Prakticky: Každý večer si sedněte na 5-7m a rozvrhněte si, co a kdy přesně budete další den dělat.

### Spánek 💤
Důležitost: ⭐⭐⭐⭐⭐ - game changer
Obtížnost: 💪💪💪💪💪

Spánek je jedna z nejlepších věcí, co můžete pro svoji produktivitu udělat.

U spánku je potřeba se podívat na 3 části:
- Kvalita spánku
- Délka spánku
- Chodit spát a vstávat v tu samou dobu

Spánek by se sám o sobě dal rozebírat neskutečně dlouho, takže tu udělám pár TLDR bodů:

#### Kvalita spánku
1) Je lepší spát při nižší teplotě (cca 17-19°C)
2) Čím méně světla při spaní, tím lépe
3) Nepít kafe/čaje s kofeinem 7h před spaním
4) Nečučet do obrazovek 2h před spaním. To stejně nikdo nedodrží, takže aspoň nainstalovat f.lux nebo podobný program na snížení modrého světla.

#### Délka spánku
Dospělý člověk by měl naspat **aspoň 8-9 hodin** denně. I když člověk funguje s míň hodinama, je mnohem míň soustředěný.

#### Chodit spát a vstávat v tu samou dobu
Je dobrý z toho udělat návyk a chodit spát a vstávat v tu samou dobu. Tělo se pak tomu přizpůsobí.

## Další Tipy a Principy
### NEposlouchání hudby 🎧❌ (nebo nedej bože podcastů)
Pokud člověk má být opravdu soustředěný na 110%, nemůže u toho poslouchat hudbu.

Je to další věc, na kterou se mozek musí soustředit a kvůli tomu nemůže dát maximum té práci, kterou zrovna děláte.

Hudba a podcasty mají určitě své místo u práce, u které člověk zrovna nemusí tolik přemýšlet. Ale pokud musíte zapojovat 🧠, je lepší si dopřát chvíli ticha.

### Eat the frog 🐸🍽
Tenhle princip je jednoduše o tom, aby člověk dal ten úkol, který nejmíň chce dělat, na začátek dne.

Nemusí to být nutně ten nejtěžší, spíš ten, do kterého se mu fakt nechce.

Díky tomu to člověk odbyje hned na začátku, když má ještě sílu to řešit.

Prakticky: Nakreslete si do svého To-Do listu žábu, ať na to nezapomenete. Když si vždy budete rozvrhovat tasky, hoďte ten nejotravnější dopředu.

### Action Faking
Problém je, že lidi v 90% času pracují na nepodstatných úkolech, protože nechtějí řešit ty core problémy/úkoly.

Typicky pokud člověk chce dosáhnout nějakého cíle, tak stačí dělat 1-2 věci a dělat je dobře.

Lidi furt debatují a vytvářejí nepodstatné úkoly, místo toho, aby si vyrhnuli rukávy a šli dělat tu těžkou a nejpodstatnější práci.

Prakticky: Je dobrý určovat priority úkolů a řídit se jima = nedělat nepodstatné úkoly. (viz výše)

Např. když člověk dělá nějaký software nebo jakýkoliv jiný produkt.. Může strávit fakt 80% času na blbostech jako design loga, vymýšlení názvu atd., místo toho, aby se soustředil na tom aby ten produkt dělal co má a dělal to dobře.

Např. když chce člověk vypadat dobře, typicky stačí, aby cvičil a jedl tolik kalorií, kolik má. To jsou 2 věci. Tečka. Není potřeba prokrastinovat tím že člověk overthinkuje a dělá milión dalších věcí.

### 2 minute rule
Jednoduše, to co zabere míň než 2 minuty byste ani neměli dávat na todo list a rovnou to udělejte. Zabráníte tím tak přeplněným todo listům.

### Různé úkoly v různé časy
Většina úkolů spadá do následujících kategorií:
1) Kreativita - vymýšlení něčeho nového (návrhy designů, algoritmů, plánů)
2) Komunikace - meetingy, chaty, emaily, hovory
3) Nekreativní práce - (vyplňování excelovských tabulek, psaní již navrženého kódu,..)

Na kreativitu je většinou potřeba mít hodně energie, protože člověk musí aktivně zapojovat představivost.

Komunikace často může naopak z člověka může dost energie vysát (aka intenzivní meetingy nebo odpovídání na 500 mailů).

Proto je důležité rozvrhovat den tak, aby člověk dělal např. ty kreativní činnosti v ty časy, kdy má nejvíce energie.

Naopak nekreativní činnosti lze dělat téměř vždy.

### Hell yes or no
Častým problémem je, že si lidi zbytečně sami zaplňují kalendáře a todo listy věcma které vlastně ani nechtějí dělat.

Kdykoliv, kdy vás někdo pozve na nějakou akci, k nějakýmu projektu apod. Vždy se zeptejte, chci to dělat?

Pokud není odpovědí nadšené: Hell yes!, tak by člověk měl říct ne.

Díky tomu člověk oseká hromadu průměrných akcí a dělá jen ty věci, které za to opravdu stojí.

### Odpočinek
Jedna věc, která se taky týká produktivity je odpočinek. Otázkou je, jak moc by měl člověk balancovat volný čas (odpočinek) a produktivní čas.

Na to existuje dobrý rule of thumb: "Don't do more today than you can completely recover from by tomorrow".

## Závěr
Tak jo, jestli jste to dočetli až sem, tak děkuju.

Určitě tu nenechte ten článek jen tak viset, vyberte si nějakou metodu a začněte na ní pracovat.

Můžete mi někam na sociální sítě napsat svůj názor. Tohle je téma, které mě furt zajímá a rád uslyším názor někoho jiného 😀

Zatím, mějte se.
