---
title: "30 Day Touch Typing Challenge"
date: 2022-04-06T11:08:56Z
featureImage: images/allpost/allPost-1.jpg
postImage: images/single-blog/keyboard.jpg
tags: productivity
categories: zivot
toc: true
featured: true
---

Na jedné přednášce Softwarového Inženýrství jsem tak přemýšlel o životě a došlo mi, že jsem se vlastně do teď nenaučil pořádně a rychle psát všemi deseti prsty na klávesnici.

Tato realizace měla za následek dva podstatné dopady:

1. Z přednášek softwarového inženýrství si nic moc nepamatuju
2. Začal jsem trénovat psaní všemi deseti

### 📅 Plán procvičování

- Každý den projetí celého [keybr.com](https://www.keybr.com/) od A-Z (to jsem ke konci challenge stíhal tak během ~10m). Celé cvičení jsem dělal v anonymním okně, aby se mi neukládaly výsledky a mohl jsem další den zase projet všechna písmenka A-Z.
- Zbytek času psaní na [monkeytype.com](https://monkeytype.com/) (nejčastějších 1000 slov v angličtině)
- Celkem maximálně 15m

Krom toho jsem procvičoval psaní asi na 4-5 přednáškách, protože to bylo zábavnější, než dávat pozor.

### 📈 Průběžný pokrok

#### Angličtina

| Datum      | Average WPM | Highscore WPM |
| ---------- | ----------: | ------------: |
| 01.04.2022 |          32 |            40 |
| 14.04.2022 |        51.5 |          59.6 |
| 18.04.2022 |          63 |          67.4 |
| 25.04.2022 |          66 |            73 |

#### Čeština

| Datum      | Average WPM | Highscore WPM |
| ---------- | ----------: | ------------: |
| 22.04.2022 |          40 |            45 |

Češtinu jsem si zkusil jen tak ze srandy, ale mým hlavním cílem byla angličtina.

### 🏁 Konec a výsledek challenge

Challenge jsem po měsíci ukončil, protože se blížilo zkouškové a mně se trochu změnily priority. Výsledek?

Na konci challenge jsem byl schopný psát všemi deseti s průměrnou rychlostí 65 wpm. To je 2x rychleji, než když jsem psal všemi deseti na začátku challenge. Navíc to je ještě rychlejší, než moje původní rychlost psaní, když jsem dříve psal cca 4 prsty. V té době byla moje rychlost cca 45 wpm.

Takže jo, za mě challenge určitě úspěch. Píšu všemi deseti a dokonce i rychleji, než když jsem psal předtím. To všechno díky pár nudným přednáškám a cvičení cca 15m denně.

#### Edit 14.06.2022:

Po 2 měsících jsem si pro zajímavost znovu udělal test rychlosti a mám dobrou zprávu. Jelikož čas od času píšu (výpisky ve škole + programuju), tak se moje průměrná rychlost pořád pohybuje okolo 65 wpm. Navíc mi přijde, že se mi do hlavy už definitivně vryla technika psaní všemi deseti, což je super, protože konečně píšu jako profík a ne jako neandrtálec.

Nicméně pro nějaký další radikální zvýšení rychlosti bych určitě potřeboval pravidelný trénink. Samotné psaní výpisků, mailů a programování pomáhá udržet ten skill, ale není to dost pro radikální zlepšní rychlosti.
